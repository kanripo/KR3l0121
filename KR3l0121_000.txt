# -*- mode: mandoku-view; -*-
#+TITLE: 睽車志
#+DATE: 2015-08-24 23:41:39.310682
#+PROPERTY: ID KR3l0121
#+PROPERTY: BASEEDITION WYG    
#+PROPERTY: JUAN 提要
<pb:KR3l0121_WYG_000-1a>¶
欽定四庫全書　　　　　子部十二¶
　睽車志　　　　　　　　小説家𩔖二(異聞之屬/)¶
　　提要¶
　　　　(臣/)等謹案睽車志六卷宋郭彖撰彖字次象¶
　　　　和州人由進士厯官知興國軍是書皆紀鬼¶
　　　　怪神異之事為當時耳目所聞見者其名睽¶
　　　　車志蓋取睽上六載鬼一車之語也宋史藝¶
　　　　文志載有是書一卷陳振孫書錄解題馬端¶
<pb:KR3l0121_WYG_000-1b>¶
　　　　臨經籍考俱作五卷而明㑹稽商濬刻入稗¶
　　　　海者又作六卷參錯不一蓋後人屢有所分¶
　　　　析故卷目多寡互異耳書中所載多建炎紹¶
　　　　興乾道淳熙間事而汴京舊聞亦間為錄入¶
　　　　各條之末悉分注某人所説蓋用洪邁夷堅¶
　　　　志之例其大㫖亦主於因果報應以為世勸¶
　　　　戒特摭拾既廣有聞即錄往往傳述附㑹於¶
　　　　事實不免荒唐如米芾本北宋名流而疑為¶
<pb:KR3l0121_WYG_000-2a>¶
　　　　蟒精程迥亦南渡後儒宿多所著述而以為¶
　　　　其家奉玉真娘子由此致富張觷能斥奸平¶
　　　　亂志操甚正身後至廟食邵武而以為挾嫌¶
　　　　殺人白晝見鬼而卒此𩔖皆灼然可知其妄¶
　　　　其他紀載亦多渉瑣碎然齊諧志怪之書古¶
　　　　所不廢雖無禆考證而有助談資此書亦搜¶
　　　　神記稽神錄之支流故仍錄而存之以備小¶
　　　　説家之一種焉乾隆四十三年六月恭校上¶
<pb:KR3l0121_WYG_000-2b>¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　總　校　官(臣/)陸　費　墀¶
